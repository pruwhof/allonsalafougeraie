---
layout: post
title: La Fougeraie in huisarrest
subtitle: ''
date: 2020-03-22 00:00:00 +0100
thumb_img_path: "/images/IMG_0796.jpeg"
content_img_path: "/images/27884762-3d13-43ac-acda-3246c2ea45d5.jpeg"
excerpt: ''
hide_header: false

---
(English below)

Wat er in anderhalve week verandert!

De aannemer is inmiddels vertrokken. Het dak van de grote zaal is geïsoleerd, de constructie voor de keuken en slaapkamer is klaar en twee van de drie ramen zijn gemaakt.

![](/images/a4c16df3-f117-43b2-a01c-ed4f86f3a3c9.jpeg)

De avond voor we naar Nederland vertrokken, hebben we onze nieuwe slaapkamer ingericht; linnenkast opgezet en ons eigen bed waar we al maanden niet in hadden geslapen.

![](/images/IMG_0798.jpeg)

Daarna begonnen we aan inpakken te denken om naar Nederland te gaan. Onze katten hebben we het nieuwe huis laten zien, het bed waar ze op kunnen slapen en waar de brokjes staan.

Onderweg zijn we nog naar de Brico gegaan om de trap op te meten die we binnenkort zelf met een bus willen ophalen. Ook zijn we naar de motor dealer geweest voor de invoer van de motor.

Ook contact gehad met mijn broer of het wel verstandig is om vrijdag (13 maart) naar een lezing in Rotterdam te gaan, gezien zijn ALS en het mogelijke corona gevaar.

We reden voorbij Dijon toen we de persconferentie hoorden over de maatregelen van het Nederlandse kabinet over het Coronavirus. We zijn koffie gaan drinken en hebben toen flink nagedacht wat verstandig was. Doorrijden naar Nederland waar we vooral afspraken hebben met vrienden en familie. De mogelijkheid was levensgroot dat al die afspraken niet door kunnen gaan, ook is er een risico dat wij niet meer terug kunnen naar ons huis en de katten in Frankrijk…

Die avond in het hotel waar we verbleven, werd duidelijk dat we beter terug kunnen gaan naar huis. Alle afspraken in Nederland waren afgezegd. Ook mijn broer had inmiddels aangekondigd dat hij zich sociaal ging onthouden.

We hebben vrijdag nog flink wat boodschappen gedaan. De parkeerplaats van de supermarkt was volgeladen, heel veel mensen in de winkel. Enkele halflege schappen, maar het was nog wel te doen om de spullen mee te nemen die we nodig hadden. Zelfs een pak extra toiletpapier meegenomen...

Maandagavond gaf Macron aan dat Frankrijk in oorlog is met het virus. Dat iedereen vanaf dinsdag 12.00 uur niet meer de straat op mag zonder een papiertje. Je mag niet meer onnodig de weg op en zeker geen familie en vrienden bezoeken. Iedereen heeft huisarrest voor zeker 15 dagen!

Wat een mazzel dat we zoveel grond hebben en een groot huis, ver van de dichtbevolkte wereld… De ernst begint steeds duidelijker te worden. We mogen geen andere mensen bezoeken, er op uit gaan is absoluut verboden. Ook zijn de eerste annuleringen al binnen, hard aan het werk gaan om eind april de deuren te openen lijkt nu zinloos, bouwmaterialen kunnen we niet meer kopen. 

![](/images/IMG_0762 (1).jpeg)Gelukkig hadden we nog 50 gipsplaten laten komen en eerder al heel veel isolatiemateriaal. De afgelopen week waren we bezig met het afwerken van de muren, het maken van een kruidentuintje, het verhuizen van onze spullen uit de gite. 

![](/images/IMG_0788-1.jpeg)

Van een van de bestaande ramen was de onderbalk totaal verrot. Die moets dus vervangen worden voor de keukenmuur kon worden afgewerkt. 

![](/images/IMG_0795.jpeg)

We houden de moed er in zoals iedereen dat probeert in deze tijd. We houden ons hart vast vanaf onze berg… Zorg goed voor jezelf en voor de ander.