---
layout: post
title: Het is stil... / It's being quiet....
subtitle: Ons leven tijdens de confinement
date: 2020-05-11 00:00:00 +0200
thumb_img_path: "/images/8EB138B3-878D-4D5B-A3F2-9053523E2EA6.jpeg"
content_img_path: "/images/IMG_0846.jpeg"
excerpt: ''
hide_header: false

---
### Het is stil...we horen vooral vogeltjes / It's being quiet, apart form the birds

Sinds 16 maart, dat is meer dan 55 dagen zijn we in 'confinement' geweest. Voor de mensen in Frankrijk betekent dat vooral thuis blijven, je mag niemand bezoeken of thuis ontvangen, je mag alleen de deur uit voor noodzakelijke boodschappen, wandelen mag 1 km om je huis. En altijd een verklaring meenemen waarom je op pad bent; welke reden en hoe laat je bent vertrokken anders riskeer je een hoge boete of zelfs gevangenisstraf.

Vanaf vandaag 11 mei mogen we iets verder weg: tot 100 km zonder verklaring. En de rest van de winkels gaan weer open.

Het was aan het begin niet gemakkelijk om je over te geven aan dat huisarrest; want dat was het wel degelijk. Ook boodschappen doen was geen klus wat we onbezorgd deden; iedereen was krampachtig en vooral heel bang om dicht langs anderen te komen. Het verplichte attest bij je hebben was eerst ook wel spannend. Maar we zijn nog nooit gecontroleerd. De eerste weken probeerden we hooguit een keer per week om en om weg te gaan zodat we twee keer per week boodschappen hadden. Dit bleek niet haalbaar en gelukkig gingen er weer wat markten open zodat je gewoon met je papiertje op pad kan en ook mensen op straat kan zien.

Zoals zovelen zagen we geen lockdown aankomen waardoor we ons niet konden voorbereiden. Daardoor was het moeilijk aan bouwmaterialen te komen. Alle bouwmarkten gingen vlak na de lock down dicht, de afgelopen weken ging er heel langzaam steeds meer weer open. We hoopten dat de keuken op 24 maart geleverd zou worden, maar dat is 5 mei geworden.

![](/images/IMG_0838.jpeg)

Gelukkig werd net voor de lockdown een grote voorraad gipsplaten afgeleverd en hadden we genoeg verf en 'sous-couche' (voorstrijk). We hebben onze kleding/opslagkamer afgemaakt en de nieuwe hotelkeuken is bijna klaar. Ook de bijkeuken (voormalige hotelkeuken) is deels geïsoleerd, het aanrecht is verplaatst en alle afvoer en waterleiding vernieuwd... nadat deze bij een poging tot aanpassen uit elkaar viel. Dit kostte helaas meer tijd dan we hoopten.  
![](/images/IMG_0922.jpeg)

In de 'binnentuin' hebben we het grote hek / poort uit elkaar gehaald want die viel bijna om door alle storm de afgelopen maanden. We gebruiken veel van de spullen die we afbreken om weer nieuwe dingen te kunnen maken. Zo kunnen we balken weer gebruiken om een nieuw hek te maken of om ons balkon op te knappen…

![](/images/8EB138B3-878D-4D5B-A3F2-9053523E2EA6.jpeg)

**Sneeuw en zon, de lente is losgebarsten**

Intussen hebben we alle soorten weer gehad: eind maart was er sneeuw, verder hadden we veel zon en een strak blauwe lucht. De afgelopen twee weken is de lente echt losgekomen met heel veel wilde bloemen en gras waar niet tegenop te maaien is.

![](/images/523b324c-b43c-4495-afb2-9041cfdd06ad.jpeg)

We genieten erg van het weer, de wilde bloemen en van de ruimte die we hier hebben. We zijn veel in de tuin; om te werken, om te eten en te genieten. We horen vooral veel vogels; auto’s en mensen hebben we nauwelijks gezien. Natuurlijk omdat niemand er op uit mocht, dat was fijn, maar ook een beetje eenzaam zo met zijn tweeën plus onze katten en de vogels.

We hoopten op onze hulptroepen (vrienden en familie) in de laatste maand voor de opening van La Fougeraie. Er zijn een paar trouwe mensen die staan te popelen om naar ons toe te komen en om ons te helpen. Helaas is het onduidelijk wanneer dat kan.

Ons tempo is door de confinement behoorlijk veranderd en de planning is compleet in het honderd gelopen. Gelukkig kan Peter met een paar klussen inkomen vergaren en kunnen we in een wat rustiger tempo de verbouwing afronden.

Vanaf vandaag mogen we verder weg, wat betekent dat we op zoek kunnen naar een keukenvloer, tegels, een trap, verf… We willen de verbouwing zo snel mogelijk afronden zodat we de keukens en zaal ook kunnen inrichten en de chambres d’hotes klaar kunnen maken voor het seizoen met misschien wel voornamelijk de Fransen en een covid protocol...

![](/images/IMG_0940.jpeg)

We hopen op het beste en maken er wat van! Zorg goed voor elkaar en jezelf.

***

**Living in a locked down country**

Starting March 16, France has been in complete lockdown. For 55 days. No one was allowed to leave home except for groceries. you had to fill in a form each time, controls were strict.  
Starting today we are allowed to travel 100 kms from our home without forms or limitations. Shops reopen.

It has not been easy to be confined. Even going out for groceries was not very comfortabe. Everyone in the shop was stressed, trying to keep distance.  
Like many others we did not expect this full lockdown. All material shops immedialtely closed their doors, so it was very hard to buy building material. Amazon still did deliveries, but they were also forced to stop. Other shops have a non existent or very inadequate online ordering system in France. Luckily some shops introduced a kind of online order and retrieve at the shop system during the last couple of weeks.

We were lucky we just got a huge load of plasterboard delivered before lockdown, so we could continue the work in our new kitchen and our small room for clothes and storage.

Also we have replaced the plumbing... after it fell apart when we tried  to adapt the old piping. And we did a lot of work in our inner garden, like taking away the fence which almost collapsed. The beams will be reused.

**Snow and sun, spring has arrived**

We have had all kings of weather: snow in March and April, but also many sunny warm days. Now spring has really arrived. Sometimes rain, mostly sunny and beautiful. We really enjoy all the flowers and the woodpeckers, owls and other birds.

![](/images/764e56f6-0bd9-4a1b-987d-1e39ca2e5905.jpeg)

Our planning has completely been turned over. We were not able to open our B&B due to the lockdown and closed borders, also the rebuilding work is progressing much slower than planned. The kitchen ordered at Ikea was delivered 6 weeks later tha agreed. Luckily Peter can do some IT work so we generate some income.

Now the shops are reopening we can speed up again. Next will be the floor and the wall tiles for the kitchen, after that we'll clean up and fit out our large meeting and dining space and prepare the rooms for guests. We hope French and maybe foreign guests will be allowed to go on holiday from mid June.