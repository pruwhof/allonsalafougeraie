---
layout: post
title: Het is stil...
subtitle: Ons leven tijdens de confinement
date: 2020-05-10 00:00:00 +0200
thumb_img_path: "/images/8EB138B3-878D-4D5B-A3F2-9053523E2EA6.jpeg"
content_img_path: "/images/IMG_0846.jpeg"
excerpt: ''
hide_header: false

---
### Het is stil...we horen vooral vogeltjes / It's being quiet, apart form the birds

Ruim 50 dagen zijn we al in 'confinement': thuis blijven, niemand ontmoeten, alleen de deur uit voor noodzakelijke boodschappen, niet verder dan strikt nodig, altijd een verklaring meenemen waarom je op pad bent; waarheen, voor hoe lang...

Vanaf 11 mei mogen we gelukkig weer iets verder weg: tot 100 km zonder verklarig. En de winkels gaan weer open.

Het lastigst was dat we heel moeilijk aan bouwmaterialen konden komen. Alle bouwmarkten gingen dicht eind maart, de afgelopen weken ging er heel langzaam steeds meer weer open. De keuken die op 24 maart geleverd zou worden kwam pas op 5 mei.

#### Sneeuw en zon, de lente is losgebarsten

![](/images/523b324c-b43c-4495-afb2-9041cfdd06ad.jpeg)![](/images/4337C687-B6F5-48E6-88BE-F4CA4514F1B0.jpeg)

Intussen hebben we alle soorten weer gehad: sneeuw, heel veel zon, regen, koud en warm. De afgelopen twee weken is de lente echt losgebarsten met heel veel wilde bloemen en gras waar niet tegenop te maaien is.

#### Huis en tuin werk

In de 'binnentuin' het verrotte oude hek gesloopt, mooie muurtjes zijn in wording. Ook komen er al mooie plekjes.

![](/images/764e56f6-0bd9-4a1b-987d-1e39ca2e5905.jpeg)

Gelukkig werd net voor de lockdown een grote voorraad gipsplaten geleverd en hadden we genoeg verf en 'sous-couche' (voorstrijk). We hebben onze kleding/opslagkamer afgemaakt en de (hotel)keuken afgemaakt. Ook de bijkeuken deels geisoleerd, aanrecht verplaatst en alle afvoer en waterleiding vernieuwd... nadat deze bij een poging tot aanpassen uit elkaar viel.

![](/images/IMG_0838.jpeg)

![](/images/IMG_0922.jpeg)

Ook heeft Peter aardig wat ICT werk te doen, wat nu wel goed uitkomt!

#### Toewerken naar de opening

Inmiddels krijgt de nieuwe keuken vorm... en dat wordt ook tijd. Ook in de grote zaal moeten we nog wel het een en ander doen voor we in bedrijf kunnen.  
We hopen in de loop van juni de deuren te kunnen openen als Franse gasten en misschien iets later Nederlandse en andere gasten weer mogen reizen. Wel met aangepaste manier van werken volgens een 'corona-protocol'.

![](/images/IMG_0940.jpeg)

![](/images/515E4088-1DDA-40D2-9BDB-2AB7F9D8D1AA.jpeg)