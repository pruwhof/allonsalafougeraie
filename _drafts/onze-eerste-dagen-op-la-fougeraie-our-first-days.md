---
layout: post
title: Onze eerste dagen op La Fougeraie / our first days
subtitle: ''
date: 2019-12-04 00:00:00 +0100
thumb_img_path: "/images/IMG-20191203-WA0000.jpeg"
content_img_path: ''
excerpt: ''
hide_header: false

---
Hectische eerste dagen waren het. 

Vrijdagavond werden we verwacht bij een oude Priorij in de buurt van Ambert. We hebben daar gedineerd in een grote zaal waar nog twee andere gasten aanwezig waren. Zaterdagochtend om zeven uur de wekker; vandaag is de grote dag! We krijgen de sleutels van ons huis. Deze werden vrijdag aan de makelaar meegeven in een wit plastic tasje...

Snel ontbijten, onze spullen pakken en met een knoop in onze buik op weg naar de notaris in Ambert. Na alle documenten nogmaals doorgenomen te hebben en heel veel pagina's paraferen of voorzien van onze  handtekeningen sprak de notaris uit; Bienvenue en France! We werden gefeliciteerd en we kregen van de makelaar de sleutels. 

Om 10.15 uur konden we vertrekken en zijn naar ons nieuwe huis gegaan; wouw, we kunnen overal naar binnen. Is dit allemaal van ons? 

Gelukkig is er een compleet ingerichte gite waar we voorlopig kunnen wonen. We hebben onze auto uitgeladen die voornamelijk was volgeladen met gereedschap en kluskleding en zijn boodschappen gaan doen en naar de Brico voor petroleum en muurverf. Zondag na een paar uurtjes klussen, kregen we onze eerste visite om gevulde speculaas te eten en samen champagne te drinken. Nu mag het dan echt na al die maanden van voorbereiding en spanning!!

Maandag hadden we een aannemer op bezoek en klopte de burgemeester die tevens postbezorger is op de deur van de onze gite omdat hij post voor ons had.   
's Avonds alle formulieren ingevuld voor de Mairie...

![](/images/IMG-20191203-WA0008.jpeg)

want op dinsdag zijn we naar de burgemeester gegaan om de chambre d'hotes te kunnen heropenen en om een aanvraag te doen voor extra ramen. Die aanvraag duurt minimaal twee maanden omdat het huis naast een monument staat. Hij was zeer behulpzaam en heeft alle tijd voor ons genomen. 

De dagen zijn gevuld met klussen, hout halen met de kruiwagen, bellen met instanties met of zonder hulp van anderen.